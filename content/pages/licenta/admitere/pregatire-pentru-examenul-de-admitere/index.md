---
title: Pregătire pentru examenul de admitere
description: Ce trebuie să știi pentru examenul de admitere.
image:
  src: /uploads/untitled-design-5-.png
fullPath: licenta/admitere/pregatire-pentru-examenul-de-admitere
---
Universitatea Politehnica Timișoara continuă tradiționalele lecții de matematică pentru pregătirea elevilor și a viitorilor studenți UPT 2023. Împreună dorim să construim viitorul și să oferim șansa noii generații de studenți UPT de a obține rezultate remarcabile atât în ceea ce privește promovabilitatea bacalaureatului cât și a admiterii la facultate.

Prin Departamentul de Matematică, UPT organizează în perioada **25 februarie - 10 iunie 2023** cursuri pregătitoare de Matematici pentru potențialii săi studenți, indiferent de facultatea pe care doresc să o urmeze și independent de forma admiterii (concurs de dosare sau concurs cu probe de verificare) pentru care optează, cursuri care vor fi utile atât pentru examenul de bacalaureat cât și pentru examenul din anul l de studii.

Cursurile sunt **gratuite** și se vor desfășura fizic și online în fiecare sâmbătă din perioada mai sus menționată, urmând să fie postate în format video pe paginile de Internet, respectiv Facebook, ale Universității Politehnica Timișoara.

Temele dezbătute urmează conținutul Culegerii de probleme pentru examenul de bacalaureat și admiterea în Universitatea Politehnica Timișoara, publicată la Editura Politehnica în anul 2023.

## Calendarul cursurilor de matematică

<Timeline slug="pregăriri-matematică-2022"></Timeline>

# Culegerea de exerciții

Pentru a te ajuta la pregătirea pentru examen, poți achiziționa culegerea de matematică cu probleme asemănătoare cu cele de la examen!

<Attachment label="Culegere de probleme de matematică pentru examenul de admitere din anul 2023 la Universitatea Politehnica Timișoara" file="/uploads/culegere_poli_admitere2023.pdf"></Attachment>