---
title: Modalitățile de admitere
description: 1, 2, 3
fullPath: licenta/admitere/modalitatile-de-admitere
---
În anul 2020 am lansat în **premieră națională** admiterea bazată pe **portofoliu de realizări**. Tocmai pentru că știm că unii sunt buni la **mate**, iar alții la **programare** am găsit o soluție care să împace și matematicienii, dar și programatorii. 

## 1. Portofoliu de realizări (CTI și IS)

Ești mai tare la **info decât** la **mate?** Adună-ți toate realizările din liceu (rezultate la **competiții**, **proiecte personale** sau orice **altă realizare** cu care te mândrești) și optează pentru această variantă. Dacă dosarul tău este suficient de consistent, vei fi invitat la un **interviu cu o comisie**. Cu dosarul pe masă (de fapt scanat și încarcat online) discuți prin video-conferință cu comisia, te lauzi, răspunzi la întrebări, ne impresionezi cu cunoștiințele tale, iar noi își dăm o notă pe măsură (să sperăm ca 10). **Dacă nu ești invitat la interviu**, nici o problemă - te pregătești sufletește să **dai proba de matematică**. 

Hai să dezvăluim și un **secret** (dar să nu mai spui la nimeni): dacă chiar ești bun la **algoritmică** sau la aplicații **hard** sau la aplicații **soft** sau la toate, comisia își dă seama rapid și te va nota pe măsură. Dacă faci o mică greșeală nu e la fel de grav ca la grilă. Din experiența de anul trecut, **un dosar valoros vorbește de la sine**, iar interviul este o formalitate și se încheie cu note între (**9.5 și 10**).

Anul acesta așteptăm și mai mulți tineri buni la programare! Dacă tot liceul te-ai preocupat mai mult de **programare** decât de matematică, poate aceasta este proba care ți se potrivește!

## 2. Probă de matematică (CTI și IS)

Ești **tare la mate**? Ai rezolvat toate problemele din culegere? Consideri că nu ai multe realizări pe algoritmică/software/hardware ca să ai șanse mai mari de succes prin portofoliu de realizări? Atunci, această probă de matematică probabil ți se potrivește. 

## 3. Concurs de dosare (INFO)

Vrei la Informatică și ai **medie mare de bac** ? Consideră-te aproape intrat(ă), media de bac este singurul criteriu de departajare.

Poate nu ar fi rău să studiezi și **[metodologia](https://www.upt.ro/Informatii_admitere-licenta_1536_ro.html)** de **admitere** pentru anul **2021** (chiar dacă e mult de citit)și alte informații utile legate de pe [pagina web a universității](https://www.upt.ro/).

Specializările Informatică respectiv Informatică la distanță susțin admiterea printr-un concurs de dosare - pe scurt, cu cât ai media mai mare la bac, cu atât ai șanse mai mari de a fi admis.