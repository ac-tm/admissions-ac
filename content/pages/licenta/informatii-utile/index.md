---
title: Cămine și alte facilități
description: Alte informații utile de care s-ar putea să ai nevoie.
image:
  src: /uploads/giulia-may-8jfmyz-a8xo-unsplash.jpg
  alt: Scris mare „Info” cu o săgeată spre dreapta sub text.
fullPath: licenta/informatii-utile
---
Ca student al UPT beneficiezi atât de loc asigurat în cămin, cât și de alte facilități precum Biblioteca UPT (una din cele mai avansate din țară), baze sportive, bazine de înot sau de îngrijire medicală la policlinică.

## Cămine

<ImageGallery items="[{|src|:|/uploads/mv1.jpg|,|alt|:|Căminul MV1|},{|alt|:|Cămin cu graffiti|,|src|:|/uploads/graffiti-1.jpg|},{|alt|:|Cămin cu graffiti|,|src|:|/uploads/graffiti-2.jpg|},{|alt|:|Cămin cu graffiti|,|src|:|/uploads/graffiti-3.jpg|},{|src|:|/uploads/camine.png|,|alt|:|Cămine în complexul studențesc|}]"></ImageGallery>

Căminele, pe lângă locul de ședere pe timpul facultății, reprezintă locul în care îți vei face cele mai multe amintiri din viața de student! Asigură-te că prinzi un loc în cămin prin completarea câmpului necesar direct din formularul de înscriere, dacă amâni, vei avea șanse mai mici de a prinde un loc.

Ca să știi, căminele (cât și cantinele și bursele sociale) sunt administrate de Direcția Socială a UPT, aceasta se află în căminul 4C din complex. În general la ei apelezi în cazuri mai speciale, de exemplu dacă dorești să ocupi un loc în cămin în cazul în care ai aplicat pentru unul când te-ai înscris. O dată intrat în cămin, administrația căminului respectiv se va ocupa de orice probleme ar apărea.

<Attachment label="Lista de cămine" external="https://www.upt.ro/Upt-Timisoara_camine-studenti_94_ro.html"></Attachment>

<Attachment label="Direcția Socială - Contact" external="http://www.upt.ro/Informatii_UPT_539_ro.html"></Attachment>

## Cantine

<Fig src="/uploads/cantina.jpg" alt="Clădire din sticlă pe care este scris „Restaurant Universitar Politehnica”." caption="Cantina UPT din Complex"></Fig>

Cantinele sunt puse la dispoziția tutoror și oferă o masă la preț (foarte) accesibil și de calitate bună. Cantina din complex este și un loc unde se desfășoară tot felul de evenimente, de la târguri de job-uri la party-uri organizate de studenți și chiar concursuri.

<Attachment label="Facebook Restaurant Universitar Politehnica" external="https://www.facebook.com/RestaurantUniversitarPolitehnicaTimisoara/"></Attachment>

<Attachment label="Lista cantinelor" external="https://www.upt.ro/Upt-Timisoara_cantine-universitare_93_ro.html"></Attachment>

## Biblioteca UPT

<ImageGallery items="[{|alt|:|Biblioteca|,|src|:|/uploads/bbtc.jpeg|},{|src|:|/uploads/biblioteca.jpg|,|alt|:|Biblioteca din fata|},{|alt|:|Biblioteca interior|,|src|:|/uploads/bbtc-int.jpg|}]"></ImageGallery>

Biblioteca este amenajată în așa fel încât să te simți ca într-un loc de relaxare, nu unul de studiu. Aceasta oferă:

* **Cardul de bibliotecă**, pe care îl vei folosi și la bazele sportive, cât și la accesul în cămine,
* **Bibliotech-cafe**, o cafenea chiar la parterul bibliotecii,
* **Un spațiu dedicat iTech**, unde te poți folosi de calculatoarele puse la dispoziție pentru proiecte sau studii,săli de studiu și ședințe pentru proiecte în grup,
* **Copy-center**, tipărește și scanează oricâte documente ai nevoie (contra cost, dar mai ieftin ca în complex)
* **Împrumuturi de cărți**
* **Sală de ping-pong** în sesiune (perfect când ai nevoie de o pauză bine meritată).

Pe lângă toate astea, biblioteca este chiar lângă clădirea facultății, deci oricând ai puțin timp liber poți să te relaxezi (sau să înveți) la bibliotecă.

<Attachment label="Website Biblioteca UPT" external="https://library.upt.ro/"></Attachment>

<Attachment label="Facebook Biblioteca UPT" external="https://www.facebook.com/UPTLibrary/"></Attachment>

## Bazele sportive

<ImageGallery items="[{|src|:|/uploads/baza-1.jpg|,|alt|:|Baza 1|},{|src|:|/uploads/bazin-afara.jpg|,|alt|:|Bazin exterior|},{|src|:|/uploads/bazin-inauntru.jpg|,|alt|:|Bazin interior|},{|alt|:|Colaj de imagini. 1 - teren de fotbal și pistă de alergare, 2 - bazin interior de înot, 3 - sală de forță, 4 - terenuri de tenis de câmp|,|src|:|/uploads/baze-sportive.jpg|}]"></ImageGallery>

Una din valorile Universității este sportul, iar bazele sportive demonstrează importanța pe care o dăm pentru sport. Ai la dispoziție două baze sportive cu multiple facilități.

1. **Baza 1** - în spatele bibliotecii

   * teren de fotbal
   * multiple terenuri de mini-fotbal
   * teren de tenis de picior
   * sală de forță
   * pistă de alergare
2. **Baza 2** - [în capătul aleii FC Ripensia](https://goo.gl/maps/eH65a3gKELkizmeY8)

   * Bazine de înot, interior și exterior
   * Saună
   * Mini-sală de forță (în incinta bazinului)
   * Terenuri de tenis de câmp
   * Terenuri de fotbal
   * Teren de baschet

<Attachment label="Mai multe detalii și proceduri de programare" external="https://www.upt.ro/Upt-Timisoara_baze-sportive-_92_ro.html"></Attachment>