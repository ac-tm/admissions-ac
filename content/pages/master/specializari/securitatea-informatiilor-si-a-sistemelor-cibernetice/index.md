---
title: Securitatea Informațiilor și a Sistemelor Cibernetice
description: Ai auzit de noul master de securitate? Hai să îți spunem noi mai
  multe detalii despre el!
fullPath: master/specializari/securitatea-informatiilor-si-a-sistemelor-cibernetice
---
Care-i schema la masterul de securitate? În primul rând, trebuie să știi că singura legătură a acestui program de studii cu SRI-ul (Sistemul Român de Informații) este limba română.  

Ca oricare alt master de la AC, în fiecare semestru, vei avea o materie de research, unde vei aprofunda noțiunile teoretice de la celelalte materii. Vorbim imediat și despre ele, dar stai să o lămurim pe-asta cu cercetarea. Aici vei citi articole de specialitate, le vei analiza, compara și vei 'cerceta' și tu la rândul tău! Ce zici? Sună bine, nu?

Pe lângă partea de research, mai ai 4 materii. În primul semestrul, nu este niciun opțional, am ales noi pentru tine cele mai căutate subiecte din domeniu, dar, începând cu semestrul II, vei putea face și tu propriile alegeri. Primul semestru este despre *Tehnici criptografice moderne*, *Securitatea rețelelor de calculatoare* și *Securitatea aplicațiilor web sau mobile*, dacă te uiți peste [fișa de învățământ](https://ac.upt.ro/specializari/securitatea-informatiilor-si-a-sistemelor-cibernetice-planul-de-invatamant/). Semestrul următor, vei aprofunda *Securitatea aplicațiilor cloud* și concepte de *virusologie*. În semestrul III (anul II, semestrul I), vei avea de ales două opționale. Partea bună e că ele sunt obligatorii! Deci nu ai scăpat doar cu materiile de trunchi comun: *Securitate în sisteme embedded și automotive* și
*Securitatea sistemelor industriale*. 

Dacă te uiți atent peste planul de învățământ, vei vedea că există și o parte alocată 'practicii' de la master. Asta nu înseamnă că te vei angaja pe undeva pe post de cercetător, hai să nu ne grăbim! Citește [aici](https://ac.upt.ro/practica-master/) mai multe detalii și vezi că nu e așa complicat cum sună!

Ca să-ți faci o idee despre materiile pe care le poți aprofunda la acest master, aruncă o privire peste figura asta:

<Fig src="/uploads/sisc.png" alt="Subiectele abordate la masterul de securitate (SISC)" caption="Subiectele abordate la masterul de securitate (SISC)"></Fig>