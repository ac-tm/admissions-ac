---
title: Ingineria Sistemelor Automate
description: "Intră aici ca să te lămurim cu tot în legătură cu masterul ISA de la AC! "
fullPath: master/specializari/ingineria-sistemelor-automate
---
Care-i treaba cu masterul ISA! Ei bine, ISA vine de la Ingineria Sistemelor Automate și, cum numele masterului este în română, poți ai scăpat de o grijă, nu e unul dintre masterele cu predare în engleză. 

Ca oricare alt master de la AC, în fiecare semestru, vei avea o materie de research, unde vei aprofunda noțiunile teoretice de la celelalte materii. Vorbim imediat și despre ele, dar stai să o lămurim pe-asta cu cercetarea. Aici vei citi articole de specialitate, le vei analiza, compara și vei 'cerceta' și tu la rândul tău! Ce zici? Sună bine, nu? 

Pe lângă partea de research, mai ai 4 materii. În primul semestrul, nu este niciun opțional, am ales noi pentru tine cele mai căutate subiecte din domeniu, dar, începând cu semestrul II, vei putea face și tu propriile alegeri. Primul semestru este despre teoria sistemelor și inteligență artificială, dacă te uiți peste [fișa de învățământ](https://ac.upt.ro/specializari/ingineria-sistemelor-automate-isa/) a masterului. Semestrul următor, vei aprofunda sistemele de conducere, având 3 materii despre ele: Sisteme de conducere adaptivă, Sisteme de conducere inteligentă și Sisteme de conducere a mișcării. A patra materie o alegi tu, în funcție de preferințele tale (și de medie! așa că rămâi la fel de ambițios și la master!). În semestrul III (anul II, semestrul I), vei avea de decis pentru două opționale. Partea bună e că ele sunt obligatorii! Deci nu ai scăpat doar cu materiile de trunchi comun: *Sisteme de reglare avansată* și *Testarea și diagnoza sistemelor*. 

Dacă te uiți atent peste planul de învățământ, vei vedea că există și o parte alocată 'practicii' de la master. Asta nu înseamnă că te vei angaja pe undeva pe post de cercetător, hai să nu ne grăbim! Citește [aici](https://ac.upt.ro/practica-master/) mai multe detalii și vezi că nu e așa complicat cum sună!

Ca să-ți faci o idee despre materiile pe care le poți aprofunda la acest master, aruncă o privire peste figura asta:

<Fig src="/uploads/isa.png" alt="Subiectele abordate la masterul Ingineria Sistemelor Automate" caption="Subiectele abordate la masterul Ingineria Sistemelor Automate"></Fig>