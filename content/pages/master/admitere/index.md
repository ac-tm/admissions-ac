---
title: Admiterea la Master
description: Află tot ce ai nevoie pentru admiterea la unul din programele de
  masterat oferite de Facultatea de Automatică și Calculatoare din Timișoara!
fullPath: master/admitere
---
Ne bucurăm că dorești să fii student la facultatea noastră! **Comunitatea AC-UPT este foarte mare** și cu tine va fi și mai mare!

Află în continuare tot ce trebuie să știi înainte să te înscrii, documentele de care ai nevoie, dar și beneficiile și oportunitățile tale ca student al Facultății de Automatică și Calculatoare!

1. **Domeniile în care te poți specializa.** Poți aprofunda cunoștințele tale la una din cele 10 specializări în cadrul facultății noastre, [află mai multe despre acestea](https://admitere.ac.upt.ro/master/admitere/specializari/).
2. **Decide cum dai admiterea!**

   * **Tu decizi cum dai admitere!** Ai două variante: dai interviu online cu o comisie căreia să îi prezinți ce îți dorești să aprofundezi la master sau îți echivalezi această notă cu media multianuală de la licență (media notelor obținute pe parcursul anilor de licență). 

     Evaluează-te obiectiv și alege una dintre cele două posibilități care îți maximizează șansele.
   * În cazul în care provii de la o altă facultate sau de la o altă specializare (ai studiat la IS/Info și dorești să aplici la un master de la CTI sau invers), interviul este obligatoriu. Dar nu îți face griji, nu va fi așa de complicat, îți povestim noi și despre el.

     **Pentru masteratele în limbă engleză:**

     * Pentru programele de studii care se desfășoară în limba engleză, înscrierea la concursul de admitere este condiționată de prezentarea unui atestat de cunoaștere a limbii engleze:

       * Curs de engleză în ciclu de licență (foaia matricolă)
       * Atestat (certificat) în limba engleză
       * Solicitare testarea competențelor lingvistice de limba engleză la Centrul Interlingua din cadrul Departamentului de Comunicare și Limbi Străine al UPT.

   <Attachment label="Citește aici cum se calculează media de admitere!" internal="master/admitere/media-de-admitere"></Attachment>
3. **Calendarul admiterii.** Chiar dacă admiterea este în vară, este important să te pregătești din timp! Notează-ți datele importante în calendar ca să nu le uiți.

   <Attachment label="Calendarul admiterii" internal="master/admitere/calendarul-admiterii-master-sesiunea-iulie-2023"></Attachment>
4. **Documentele de care ai nevoie.** Ți-am pregătit o listă cu toate documentele de care ai nevoie pentru înscriere, să nu le lași pe ultima sută de metri!

   <Attachment label="Lista de documente" internal="master/admitere/documente-necesare22"></Attachment>
5. **Aplicația de înscriere.** După ce ai rezolvat toate cele, vine momentul să accesezi [platforma](https://admitere.upt.ro) de înscrieri. Am pregătit un [ghid](https://www.upt.ro/Informatii_admitere-master_958_ro.html) special pentru acesta în cazul în care apar nedumeriri.
6. **Confirmarea locului de studiu.** După ce aflii că ai fost admis urmează runda de confirmări, iar dacă nu îți accepți locul prin confirmare, ești **out**.

- - -

<Attachment label="Metodologia de organizare și desfășurare a concursului de admitere" file="/uploads/metodologie-admitere-master-ac-2023.pdf"></Attachment>