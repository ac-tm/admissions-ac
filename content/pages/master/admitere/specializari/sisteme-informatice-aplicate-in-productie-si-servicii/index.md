---
title: Sisteme Informatice Aplicate în Producție și Servicii
description: "Cum stă treaba cu masterul SIAPS? Accesează linkul și vei afla mai multe! "
fullPath: master/admitere/specializari/sisteme-informatice-aplicate-in-productie-si-servicii
---
Care-i faza la masterul de SIAPS? Lucrurile stau în felul următor: totul e fain și simplu, masterul fiind unul în limba română!

Ca oricare alt master de la AC, și aici, vei avea, în fiecare semestru, o materie de *cercetare*, unde vei aprofunda noțiunile mai teoretice de la celelalte materii. Vorbim imediat și despre ele, dar stai să o lămurim pe-asta cu cercetarea. Aici vei citi articole de specialitate, vei analiza ce au făcut alții deja, vei compara ce au făcut unii și alții și, nu în ultimul rând, vei 'cerceta' și tu la rândul tău! Ce zici? Sună tare, nu? 

Pe lângă partea aceasta, mai ai 4 materii. În anul I, toate materiile sunt aceleași pentru toată lumea, nu poți alege altele pentru că mai potrivite decât ele nu există. Dacă subiecte precum *Prelucrarea matematică a semnalelor*, *Sisteme distribuite și senzori inteligenți* sau *Programare Web* îți atrag atenția, înscrie-te la acest program de studiu. Aici poți afla mai multe (și chiar dezvolta!) **platforme informatice pentru producție și servicii**. În semestrul III (anul II, semestrul I), vei putea alege 3 din cele 4 materii din mai multe alternative (*Programarea sistemelor mobile*, *Programarea în timp real pentru sisteme încorporate*, *Sisteme multiagent*, *Sisteme colaborative cu aplicații în robotică*, *Tehnologii Java* și nu numai!) , a patra materie fiind cea de trunchi comun: *Inteligența artificială și sisteme autonome*. 

Dacă te uiți atent peste [planul de învățământ](https://ac.upt.ro/specializari/sisteme-informatice-aplicate-in-productie-si-servicii-siaps/), vei vedea că există și o parte alocată 'practicii' de la master. Ultimul semestru (anul II, semestrul II) doar despre asta este, trebuie să îți pregătești teza de disertație! Asta nu înseamnă că te vei angaja pe undeva pe post de cercetător, hai să nu ne grăbim! Citește [aici](https://ac.upt.ro/practica-master/) mai multe detalii și vezi că nu e așa complicat cum sună!

Ca să-ți faci o idee generală despre materiile pe care le poți aprofunda la acest master, aruncă o privire peste figura de mai jos. Și dacă nu ne crezi în legătură cu ce ai citit mai devreme, convinge-te accesând linkul [acesta](https://ac.upt.ro/specializari/sisteme-informatice-aplicate-in-productie-si-servicii-siaps/) și analizează fișa fiecărei discipline! Ne vedem din toamnă la SIAPS!

<Fig src="/uploads/siaps.png" alt="Ce poți învăța la masterul SIAPS?" caption="Ce poți învăța la masterul SIAPS?"></Fig>