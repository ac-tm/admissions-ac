---
title: Ingineria Sistemelor Automate
description: "Intră aici ca să te lămurim cu tot în legătură cu masterul ISA de la AC! "
fullPath: master/admitere/specializari/ingineria-sistemelor-automate
---
Care-i treaba cu masterul ISA? Ei bine, ISA vine de la Ingineria Sistemelor Automate și, cum numele masterului este în română, poți știi că ai scăpat de o grijă, nu e unul dintre masterele cu predare în engleză. 

În cazul în care vei opta pentru acest master, vei avea, la fel ca la oricare alt master de la AC, în fiecare semestru, o materie de *cercetare*, unde vei aprofunda noțiunile mai teoretice de la celelalte materii. Vorbim imediat și despre ele, dar stai să o lămurim pe-asta cu cercetarea. Aici vei citi articole de specialitate, vei analiza ce au făcut alții deja, vei compara ce au făcut unii și alții și, nu în ultimul rând, vei 'cerceta' și tu la rândul tău! Ce zici? Sună tare fain, nu? 

Pe lângă partea de research, mai ai 4 materii. În primul semestrul, nu este niciun opțional, am ales noi pentru tine cele mai căutate subiecte din domeniu, tu trebuie doar să te ții de treabă. Dar începând cu semestrul II, vei putea face și tu propriile alegeri! Primul semestru este despre *teoria sistemelor* și *inteligență artificială*. Și dacă nu ne crezi, uită-te peste [planul de învățământ](https://ac.upt.ro/specializari/ingineria-sistemelor-automate-isa/) al masterului! Semestrul următor vei aprofunda sistemele de conducere, având 3 materii despre ele: *Sisteme de conducere adaptivă*, *Sisteme de conducere inteligentă* și *Sisteme de conducere a mișcării*. A patra materie o decizi tu, în funcție de preferințele tale (și de medie! așa că rămâi la fel de ambițios și la master!). În semestrul III (anul II, semestrul I), vei avea de ales pentru două opționale. Deci nu ai scăpat doar cu materiile de trunchi comun: *Sisteme de reglare avansată* și *Testarea și diagnoza sistemelor*. 

Dacă te uiți atent peste planul de învățământ, vei vedea că există și o parte alocată 'practicii' de la master. Ultimul semestru (anul II, semestrul II) doar despre asta este, trebuie să îți pregătești teza de disertație! Asta nu înseamnă că te vei angaja pe undeva pe post de cercetător, hai să nu ne grăbim! Citește [aici](https://ac.upt.ro/practica-master/) mai multe detalii și vezi că nu e așa complicat cum sună!

Ca să-ți faci o idee generală despre materiile pe care le poți aprofunda la acest master, aruncă o privire peste figura de mai jos. Și dacă nu ne crezi pe cuvânt cu ce ai citit mai devreme, uită-te [aici](https://ac.upt.ro/specializari/ingineria-sistemelor-automate-isa/) și analizează fișa fiecărei discipline! Cum rămâne? Ne vedem din toamnă la ISA?

<Fig src="/uploads/isa.png" alt="Subiectele abordate la masterul Ingineria Sistemelor Automate" caption="Subiectele abordate la masterul Ingineria Sistemelor Automate"></Fig>