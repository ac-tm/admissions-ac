---
title: Quantum Computing
description: "Care-i filmul cu masterul de Quantum Computing? Accesează linkul
  și te lămurim! "
fullPath: master/admitere/specializari/quantum-computing
---
Ce este masterul de Quantum Computing? Este un master de cercetare și aprofundare în calculul cuantic (quantum computing) și comunicații cuantice (quantum communication). Acest master este în limba engleză și este [master din domeniul Calculatoare și Tehnologia Informației.](https://cs.upt.ro/ro/education/master)

 În fiecare semestru, vei avea o materie de research, unde vei aprofunda noțiunile teoretice de la celelalte materii. Vorbim imediat și despre ele, dar stai să o lămurim pe-asta cu cercetarea. Aici vei citi articole de specialitate, le vei analiza, compara și vei [cerceta](https://cs.upt.ro/ro/education/master/research) și tu la rândul tău! Ce zici? Sună bine, nu? 

Pe lângă partea de research, mai ai 3 materii opționale. Partea bună e că tu poți alege ce te atrage pe tine și, mai mult decât atât, dintre aceste 3 materii, doar 2 trebuie să fie neapărat de la masterul tău, a treia poate fi de la oricare alt master de la CTI, adică ML, Cloud și IoT sau IT. Da, ai înțeles bine, poți lua 2 opționale de la SE și unul de la Cloud în semestrul I, 2 de la SE și al treilea de la IT în semestrul II și tot așa. Aruncă o privire și pe [celelalte specializări](https://cs.upt.ro/ro/education/master) și vezi ce alte subiecte îți fac cu ochiul! Dacă vrei să le alegi doar pe cele de la masterul tău, poți face și asta.

În concordanță cu recentele progrese tehnologice remarcabile din domeniul tehnologiilor cuantice, industria din România, incluzând-o și pe cea din Timișoara, a început să ofere locuri de muncă în domeniul tehnologiilor cuantice, atât în domeniul calculului cuantic, cât și în cel al comunicațiilor cuantice. În plus, UPT construiește alături de partenerii din cadrul consorțiul Romanian National Quantum Communication Infrastructure RoNaQCI (consorțiu la nivel național care conține principalele universități și institute de cercetare din România, precum și agenția RoEduNet) prima rețea națională de comunicații prin QKD (Quantum Key Distribution).

Programul de master QC vă va pregăti pentru o specializare în tehnologiile cuantice, care vă va oferi abilități teoretice și competențe practice care să vă permită dezvoltarea de sisteme de calcul cuantic, precum și abordarea unor teme de cercetare în calcul și comunicații cuantice.

Dacă te uiți atent peste planul de învățământ, vei vedea că există și o parte alocată 'practicii' de la master. Citește [aici](https://ac.upt.ro/practica-master/) și [aici](https://cs.upt.ro/ro/education/master/research) mai multe detalii și vezi despre ce este vorba!

Ca să-ți faci o idee despre materiile pe care le poți aprofunda la acest master, aruncă o privire și [aici](https://ac.upt.ro/specializari/quantum-computing-qc/)! Uită-te peste planul de învățământ și fișa fiecărei discipline și convinge-te că va fi fain din toamnă la QC.

<Fig src="/uploads/qcclo.png" alt="Ce poți aprofunda la masterul de QC?" caption="Ce poți aprofunda la masterul de QC?"></Fig>