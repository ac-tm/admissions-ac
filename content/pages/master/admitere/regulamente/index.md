---
title: Regulamente
description: Citește aici regulamentul de organizare și desfășurare a
  concursului de admitere la ciclul de studii universitare de MASTER la UPT.
fullPath: master/admitere/regulamente
---
* **[OME 3691/01.02.2024](https://upt.ro/img/files/2023-2024/Admitere/Metodologie_cardu_organiz_ex.admitere_2024.pdf)** - pentru aprobarea **Metodologiei cadru privind organizarea admiterii în ciclurile de studii universitare de licență, masterat și doctorat** 
* **Regulamentul de organizare și desfășurare a concursului de admitere la ciclul de studii universitare de MASTERAT la UPT -** sesiunile iulie și septembrie 2024 (cf.**[HS 13/15.02.2024](https://upt.ro/img/files/2023-2024/Admitere/master/Regulament_admitere_master_2024.pdf))**
* **[Metodologie Admitere Masterat AC 2024](https://admitere.ac.upt.ro/uploads/02_metodologie-admitere-master-ac-2024-final.pdf)**

  **Anexe la Metodologie:**

  * *Anexa 1 - Valori ale coeficientului K*
  * *Anexa 3 - Oferta programelor de studii universitare de masterat organizate de UPT în anul universitar 2024-2025*
  * *Anexa 4 - Procedura pentru derularea on-line a concursului de admitere la masterat în UPT*


* Art. 16 din metodologie: Sunt scutiți de plata **taxei de înscriere** [nu și a taxei de confirmare], candidații aflați în una din următoarele situații:
   * tinerii cu vârsta până în 26 de ani, copii ai personalului didactic și didactic auxiliar din învățământul preuniversitar, copii ai personalului din învățământul superior, personal aflat în activitate sau pensionat din sistemul de învățământ. În această situație, candidatul va anexa următoarele înscrisuri: adeverință emisă de instituția de învățământ care să ateste situația părintelui/părinților; 
   * candidatul este angajat al UPT – în această situație va anexa adeverință care atestă calitatea de angajat;
   * Copiii cu vârsta de până 26 de ani, orfani de unul sau ambii părinți. În această situație, candidatul va anexa în copie următoarele înscrisuri: certificatul/certificatele de deces al/ale părintelui/părinților;
   * provin de un centru de plasament instituționalizat. În această situație, candidatul va anexa în copie următoarele înscrisuri: adeverință de centrul de plasament;
   * răniți în lupta pentru victoria Revoluției din Decembrie 1989: În această situație, candidatul va anexa în copie următoarele înscrisuri: titlu emis conform Legii nr. 341/2004;
   * copiii, cu vârsta de până în 26 de ani, proveniți din familii monoparentale. În această situație, candidatul va anexa înscrisurile care probează că provine dintr-o familie monoparentală (de exemplu – hotărârea judecătorească definitivă de divorț a părinților, însoțită de o declarație autentificată la notar a părintelui cu privire la existența familiei monoparentale; declarație autentificată la notar cu privire la existența familiei monoparentale);
   * persoanele aflate în risc de a-și pierde capacitatea de satisfacere a nevoilor zilnice de trai din cauza unor situații de boală, dizabilitate, sărăcie. În această situație, candidatul va anexa înscrisurile care probează situația sa materială (documente medicale și declarație privind numărul de membri ai familiei, cu adeverințe din care rezultă că venitul familiei este sub salariul minim pe economie, în ultimele 12 luni), din care comisia de admitere poate constata că plata taxei de înscriere este de natură a-I periclita capacitatea de satisfacere a nevoilor zilnice;
   * absolvenți ai unui ciclu de licență din cadrul UPT, care au realizat și susținut lucrări excepționale de finalizare a studiilor, beneficiind de prevederile articolului 3 din HCA 77/08.06.2021.


* **[Notă de informare](https://upt.ro/img/files/gdpr-date_personale/Nota_informativa_candidati_admitere_UPT_v2.pdf) privind prelucrarea datelor cu caracter personal**
* #### **Clarificări metodologie admitere master**

  1. Echivalarea interviului cu media multianuală se poate face dacă se dorește, dar **DOAR** dacă doriți să urmați un master în același domeniu ca **primă opțiune**. Spre exemplu: Dacă ai terminat CTI RO / CTI ENG => poți echivala doar dacă ai **prima opțiune** ML, SE, IT, QC sau CCIT. Dacă ai terminat IS poți echivala doar dacă ai prima opțiune SISC, SIIS, SIAPS, ... . În schimb, dacă ai terminat la IS și ai prima opțiune ML sau alt master de la CTI, interviul e **obligatoriu**. Și invers, dacă ai terminat la CTI, dar ai prima opțiune SISC, trebuie sa dai interviu.
  2. Dacă aveți în lista de opțiuni, **pe orice poziție**, masterul de **Game Development**, **INTERVIUL E OBLIGATORIU**, indiferent de ce specializare ați terminat. De asemenea, dacă aveți Game Development oriunde pe lista, trebuie să pregătiți portofoliul necesar cu proiecte. Dacă nu îl faceți, sunteți automat respinși la Game Development și repuși în calcul pentru celelalte masterate puse ca opțiuni (și cu interviu obligatoriu).
  3. Dacă aveți în lista de opțiuni, pe orice poziție, un master în limba engleză,  trebuie să prezentați un atestat de cunoaștere a limbii engleze. Atestarea cunoașterii limbii engleze poate fi echivalată și cu atestatul de limbă engleza de la examenul de Bacalaureat, sau absolvirea cursurilor de limbă engleză la liceu sau la absolvirea unui program de studii de licență sau master în limba engleză, sau absolvirea cursurilor de limbă engleză în cadrul ciclului de licență. Dacă nu aveți nici un atestat veți fi programați la interviu pentru testarea limbii engleze.
  4. **Interviul se va desfășura în format online pentru toți candidații**. Fiecare comisie de interviu va publica link-ul de conectare în ziua interviului.