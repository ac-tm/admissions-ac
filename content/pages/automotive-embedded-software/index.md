---
title: Automotive Embedded Software
description: "Intră aici ca să te lămurim cu tot în legătură cu masterul AES! "
image:
  src: ""
fullPath: /automotive-embedded-software
---
Care-i filmul cu masterul ăsta? Să vedeem... AES! **Automotive Embedded Software.** În primul rând, e un master în engleză, deci... Good luck with that!

În cazul în care vei intra la acest master, vei avea, în fiecare semestru, o materie de *cercetare*, unde vei aprofunda noțiunile teoretice de la celelalte materii. Vorbim imediat și despre ele, dar stai să o lămurim pe-asta cu cercetarea. Aici vei citi articole de specialitate, vei analiza ce au făcut alții deja, vei compara ce au făcut unii și alții și, nu în ultimul rând, vei 'cerceta' și tu la rândul tău! Ce zici? Sună interesant, nu? 

Pe lângă materiile de research, mai ai altele 4. În anul I, ele sunt aceleași pentru toată lumea, nu poți alege altele pentru că mai potrivite decât ele nu există. În semestrul III (anul II, semestrul I), vei putea alege fiecare materie din două alternative, în funcție de ce subiecte vrei să aprofundezi dintre cele ce ți-au plăcut mai mult în anul I. Da, ai înțeles bine, materiile se continuă de la un semestru la altul, ele fiind organizate pe track-uri. Spre exemplu, continuarea de la *Embedded Systems I* o găsești în semestrul II la *Embedded Systems II*. La fel stă treaba și cu semestrul III, când poți continua materiile din semestrele anterioare, alegând *Software Engineering II* sau *Embedded Software Testing*. Însă asta vei vedea tu la momentul potrivit, când alegi opționalele pentru anul II. Degeaba îți zicem noi ce și cum, tu știi cel mai bine ce vrei să faci, nu? 

Dacă te uiți atent peste [planul de învățământ](https://ac.upt.ro/specializari/automotive-embedded-software/), vei vedea că există și o parte alocată 'practicii' de la master. Ultimul semestru (anul II, semestrul II) doar despre asta este, trebuie să îți pregătești teza de disertație! Asta nu înseamnă că te vei angaja pe undeva pe post de cercetător, hai să nu ne grăbim! Citește [aici](https://ac.upt.ro/practica-master/) mai multe detalii și vezi că nu e așa complicat cum sună!

Ca să-ți faci o idee generală despre materiile pe care le poți aprofunda la acest master, aruncă o privire peste figura de mai jos. Și dacă nu ne crezi pe cuvânt cu ce ai citit mai devreme, uită-te [aici](https://ac.upt.ro/specializari/automotive-embedded-software/) și analizează fișa fiecărei discipline! Ne vedem din toamnă la AES?

<Fig src="/uploads/aes.jpeg" alt="Subiectele abordate la masterul Automotive Embedded Software" caption="Subiectele abordate la masterul Automotive Embedded Software"></Fig>